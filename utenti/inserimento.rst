Inserimento di un nuovo utente
~~~~~~~~~~~~~~~~~~~~~~~~~~~~~~

.. highlights::

   Come inserire un nuovo utente per la propria PA su Web Anaytics Italia

Puoi invitare un nuovo utente al portale WAI, relativo alla tua PA,
navigando sul tab **Utenti** e
utilizzando il pulsante **Aggiungi Utente**.

Nella sezione **ANAGRAFICA**
completa i seguenti campi relativi al nuovo utente:

- *indirizzo email di lavoro*, dove sarà notificato l'invito
- *Codice Fiscale*, da compilare con il codice fiscale dell'utente da invitare

La sezione **Permessi sui siti web** ti permetterà successivamente di
configurare il ruolo dell'utente e i relativi permessi.
Un utente di WAI può essere:

- *Amministratore*.
  Attivando lo switch relativo del campo
  *Utente con ruolo di amministratore*,
  abiliterai l'utente ad amministrare la PA sul portale.
  L'utente otterrà automaticamente
  i permessi di lettura e gestione dei dati analytics
  su tutti i siti ed avrà inoltre la facoltà
  di gestire utenti e siti.
- *Delegato*.
  Non attivando lo switch, invece, l'utente sarà invitato come delegato.
  Un utente con questo ruolo avrà accesso ai dati analytics,
  ma non potrà gestire siti e utenti della PA.
  Potrai configurare livelli di accesso diversi per ciascun sito,
  abilitando gli utenti alla sola lettura dei dati
  oppure anche alla loro gestione.

Dopo aver impostato i ruoli e premendo il pulsante *Salva*,
ti sarà mostrata la notifica dell'avvenuto invio dell'invito
all'indirizzo email indicato negli step iniziali della procedura.

Vedrai l'elenco delle utenze presenti nel tab **Utenti**
aggiornato con le nuove informazioni
e il nuovo utente sarà contrassegnato come *Invitato*.

Puoi rigenerare un nuovo link di invito accedendo alla pagina dei *dettagli*
dell'utente e cliccando sul pulsante *Rispedisci Invito*
presente nella sezione **STATO**.
