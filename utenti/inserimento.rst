Inserimento nuovo utente
~~~~~~~~~~~~~~~~~~~~~~~~

.. highlights::

   Descrizione dei passi necessari per l'inserimento di un nuovo utente

Accedendo al portale e navigando sul tab **Utenti**,
potrai usare il pulsante **Aggiungi Utente**
per invitare un nuovo utente sul portale.

Nella schermata visualizzata, nella sezione **ANAGRAFICA**
devono essere completati i seguenti campi:

- *indirizzo email di lavoro*, dove sarà notificato l'invito
- *Codice Fiscale*, da compilare con il codice fiscale dell'utente da invitare

La sezione **Permessi sui siti web** permette di configurare la tipologia,
e di conseguenza i permessi, dell'utente, che può essere:

- *Amministratore*.
  Impostando il cursore relativo del campo
  *Utente con ruolo di amministratore*, che attiva automaticamente
  i permessi di lettura e gestione per tutti i siti.
- *Permessi su siti web specifici*.
  Potrai assegnare all'utente permessi diversi per
  ciascun sito della Pubblica Amministrazione,
  agendo sui relativi cursori inerenti lettura o gestione
  dei dati analytics.
  Nel caso in cui si attivi il permesso di gestione,
  automaticamente sarà assegnato quello di lettura.

Dopo aver impostato i valori necessari, premendo il pulsante *Salva*,
ti sarà mostrata una notifica dell'avvenuto invio dell'invito
all'indirizzo email indicato e nella pagina
relativa al tab **Utenti** l'elenco sarà aggiornato con le informazioni
relative al nuovo utente, con stato *Invitato*.

Nell'eventualità in cui l'utente segnali
di non aver ricevuto il tuo invito
potrai reinviarlo accedendo alla pagina dei *dettagli*
dell'utente e cliccare sul pulsante *Rispedisci Invito*
presente nella sezione **STATO**.
