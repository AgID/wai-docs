Informazioni sulla dashboard analytics delle Pubbliche Amministrazioni
----------------------------------------------------------------------

.. highlights::

   Cosa mostra la dashboard analytics delle pubbliche amministrazioni di WAI

Quando accedi a WAI nella pagina dedicata agli "Analytics"
puoi visualizzare la panoramica dei siti
della tua pubblica amministrazione che hanno completato
con successo la fase di registrazione e attivazione.

Le informazioni visualizzate in questa pagina
sono comuni per tutti gli utenti
appartenenti alla tua pubblica amministrazione,
indipendentemente dal loro ruolo e dai permessi assegnati,
poiché riportano dati aggregati in base ai KPI (indicatori)
di web analytics più comuni come browser più usati, tipi
e modelli di dispositivo e provenienza geografica.

Con l'esclusione del contatore di visite in tempo reale,
per la generazione dei grafici il portale elabora i dati
provenienti da tutti i siti web della tua pubblica amministrazione
nei trenta giorni precedenti la data di consultazione.

Se invece vuoi visualizzare ulteriori indicatori, esaminare
i dati di un singolo sito web oppure ripetere l'elaborazione sulla base di
un diverso intervallo temporale, usa il link "Vai alla dashboard"
per spostarti nella sezione analytics.
