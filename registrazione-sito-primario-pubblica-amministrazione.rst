Registrazione sito primario Pubblica Amministrazione
----------------------------------------------------

.. highlights::

   Descrizione dei passi necessari per la registrazione del sito istituzionale di una Pubblica Amministrazione sul portale Web Analytics Italia.

**Attività propedeutiche**
~~~~~~~~~~~~~~~~~~~~~~~~~~

Prima di procedere all’adesione su **Web Analytics Italia** è
necessario verificare che la Pubblica Amministrazione sia presente
nel sistema istituzionale di `IndicePA <https://indicepa.gov.it/documentale/index.php>`_
ed in caso negativo procedere alla registrazione, in quanto necessaria nella fase di
associazione della Pubblica Amministrazione su **Web Analytics Italia**.

L’utente potrà accedere al portale `Web Analytics Italia <https://webanalytics.italia.it>`_,
tramite autenticazione effettuata con
il sistema SPID (Sistema Pubblico di Identità Digitale).

E’ previsto come dato propedeutico anche che l’utente abbia
registrato e verificato il proprio indirizzo di posta elettronica.


**Inserimento sito primario**
~~~~~~~~~~~~~~~~~~~~~~~~~~~~~

Effettuata con successo l’autenticazione al sistema e la conferma
della registrazione, l’utente sarà posizionato in automatico nella
sezione **Siti Web** dell’applicazione e saranno richieste le seguenti
informazioni:

-  **Pubblica Amministrazione**. L’utente tramite questo campo potrà
   ricercare la Pubblica Amministrazione di interesse tra quelle censite
   sul sistema di **IndicePA**. Impostata la Pubblica
   Amministrazione di interesse saranno mostrati precaricati e non
   modificabili i seguenti campi:

-  **URL sito istituzionale**

-  **Responsabile ufficio per la transizione digitale** (in caso di
   assenza di questo valore il campo sarà mostrato vuoto)

-  **Indirizzo email responsabile ufficio per la transizione digitale**
   (in caso di assenza di questo valore il campo sarà mostrato vuoto)

.. figure:: /media/Inserimento-Sito-Istituzionale.png
   :name: Inserimento-Sito-Istituzionale
   :alt: Schermata per l'inserimento del sito istituzionale.

   Schermata Inserimento Sito Istituzionale

L’utente dovrà verificare la correttezza formale dei dati
visualizzati. Nel caso in cui i dati sia corretti l’utente dovrà
selezionare in forma obbligatoria il flag "**Confermo che i dati sono
corretti**" e cliccare sul pulsante **Inserisci Sito** e verrà
mostrato all’utente messaggio di conferma di avvenuto inserimento

.. figure:: /media/Conferma-Inserimento-Sito.png
   :name: Conferma-Inserimento-Sito
   :alt: Schermata di conferma dell'inserimento del sito istituzionale.

   Schermata conferma inserimento sito

Contestualmente sarà inviata notifica mail dell'avvenuta operazione a
tutti gli amministratori registrati sul sistema Web Analytics Italia
riferiti alla Pubblica Amministrazione di riferimento ed una notifica
all'indirizzo pec registrato sul sistema di **Indicepa.gov.**

Nel caso in cui invece almeno una delle informazioni mostrate al
passaggio precedente non risulti essere corretta, l’utente dovrà
cliccare il pulsante "**I dati non sono corretti**" e sarà
reindirizzato su una nuova pagina in cui verranno mostrate le
modalità per correggere il problema presente e poter procedere in un
secondo momento con la procedura di **Associazione PA** sul sistema
di **Web Analytics Italia**.
